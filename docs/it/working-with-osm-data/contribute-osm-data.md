---
title: Modifiche organizzate su OpenStreetMap
description: Le attività di mappatura organizzata sono una parte integrante del panorama di contribuzione moderno su OSM…
lang: it
---

OpenStreetMap è un progetto alimentato dalla sua comunità. Sebbene originariamente venisse sostenuto da singoli individui, la crescita e la popolarità continue di OSM hanno dato vita ad iniziative di mappatura organizzate. Queste non hanno assunto soltanto la forma di team pagati dalle aziende per migliorare i dati OSM in regioni specifiche o casi di uso particolari ma anche la forma di gruppi volontari come ad esempio classi scolastiche che sono guidate durante il lavoro su OSM.

Le iniziative di mappatura organizzata sono una parte integrante del panorama di contribuzione moderno su OSM e quando vengono svolte in maniera corretta, aiutano OSM a diventare migliore e a essere conosciuto sempre da più persone.

Per poter mantenere una buona comunicazione tra i singoli membri della comunità e i gruppi di modifica organizzata (come ad esempio aziende e gruppi di scuola) e garantire condizioni di parità tra loro, sono state scritte delle [linee guida per le modifiche organizzate e accompagnate](https://wiki.openstreetmap.org/wiki/Organised_Editing_Guidelines){:target="_blank"}. Il fine è quello di impostare delle aspettative sulla visibilità delle iniziative di mappatura e su come comunicare ed essere contattati dalla restante comunità.

