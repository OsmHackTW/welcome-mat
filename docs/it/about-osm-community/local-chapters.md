---
title: Come si formano i local Chapter?
description: La OpenStreetMap Foundation è felice di parlare ai gruppi che si applicano e lavorano con loro per diventare un local chapter
lang: it
---

Quando una comunità di contributori OpenStreetMap è abbastanza matura da giustificare la creazione di una organizzazione nazionale (o relativa ad un’area), essa può costituire un gruppo e richiedere il riconoscimento di Local chapter della OpenStreetMap Foundation. La sequenza da seguire è però importante: la creazione di un gruppo formale non è mai il primo passo delle attività OSM in un Paese. Al contrario, un gruppo formale può essere costituito solamente dopo che vi è stata una certa di attività OSM, da differenti gruppi di persone del Paese che possono a quel punto fondare un’organizzazione.

I Local chapter devono essere organizzazioni senza scopo di lucro e hanno lo scopo di sostenere gli obiettivi della OpenStreetMap Foundation e il progetto OpenStreetMap.

Generalmente, ci si aspetta che un gruppo che chiede di diventare Local chapter in un Paese rappresenti la comunità OSM per l’intero Paese in questione e che l’appartenenza ad esso debba essere possibile a chiunque nel Paese. Ad esempio, un hackerspace locale nella capitale o un gruppo di studenti di un’università potrebbero non rappresentare i gruppi ideali per formare un Local chapter perché l’inclusività e la portata che ricerchiamo non sarebbero garantite. Ci aspettiamo anche che i local chapter abbiano strutture democratiche in modo tale che i membri della comunità OSM che dovessero unirsi al gruppo possano partecipare all’amministrazione di esso. Anche se è possibile che un Local chapter faccia parte di un’entità già esistente invece di essere un’organizzazione a sé, questo genere di Local chapter ha l’onere di dover dimostrare in che modo i membri della comunità OSM possono prendere decisioni senza che vengano indebitamente controllati dall’organizzazione genitrice.

Un’organizzazione che richiede lo status di Local chapter dovrebbe essere finanziariamente sostenibile e dovrebbe tenere un registro delle attività relative a OSM sia come organizzazione oppure attraverso i propri membri fondatori. Nella valutazione delle richieste dei nuovi Local chapter, la OSM Foundation non tiene conto di cosa il Local chapter prevede di fare ma piuttosto quello che ha già fatto!

Il processo di richiesta come Local chapter è descritto [qui](https://wiki.osmfoundation.org/wiki/Local_Chapters){:target="_blank"}.

La OpenStreetMap Foundation è felice di poter discutere con i gruppi che non soddisfano ancora tutti i requisiti per diventare Local chapter e che lavorano con essa allo scopo di diventarne uno in futuro.
