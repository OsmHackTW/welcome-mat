---
title: Come possiamo donare dei soldi a OpenStreetMap?
description: Una donazione alla OpenStreetMap Foundation coprirà le spese operative principali nel sostentamento del progetto OpenStreetMap
lang: it
---

[OpenStreetMap](https://openstreetmap.org){:target="_blank"} è il più grande database geografico aperto, un’infrastruttura dati per una moltitudine di progetti di mappatura sparsi per il mondo. Una donazione alla OpenStreetMap Foundation coprirà le spese operative principali nel sostentamento del progetto OpenStreetMap: costi hardware, spese legali, assistenti amministrativi e altre spese dei nostri gruppi di lavoro e dell’amministrazione.

OSM opera in maniera snella. La OpenStreetMap Foundation si basa sulle iscrizioni di singoli membri e di quelli aziendali, i guadagni generati durante le conferenze annuali State of the Map e le altre donazioni. Dobbiamo mantenere diversificate le nostre entrate in quanto esse variano di anno in anno ma i nostri pur modesti bisogni sono sempre gli stessi. Per questo abbiamo bisogno del vostro aiuto.

Esistono diversi modi di sostenere finanziariamente il progetto:

## Iscrizione aziendale

Se fai parte di un’azienda o di un’organizzazione, un modo importante di sostenere OpenStreetMap finanziariamente è di diventare un [membro aziendale](https://wiki.osmfoundation.org/wiki/Membership#Corporate_Members){:target="_blank"} della OpenStreetMap Foundation.

Le tariffe per l’iscrizione aziendale partono dai 500€ per il livello Supporter fino a 20 000€ o più annuali per il livello Platinum. Ad ogni  livello corrispondono benefici differenti. I membri aziendali dal livello Silver in su hanno un posto nel [Comitato consultivo della OSMF](https://wiki.osmfoundation.org/wiki/Advisory_Board){:target="_blank"}, che fornisce consulenza al Consiglio di amministrazione OSMF.

Se siete interessati a diventare un membro aziendale oppure a saperne di più sulle donazioni, scrivete una e-mail al Consiglio di amministrazione della OSM Foundation su [board(at)osmfoundation.org](mailto:board@osmfoundation.org).

## Donazioni

Anche le [donazioni](https://donate.openstreetmap.org){:target="_blank"} di qualsiasi entità sono più che benvenute. La OpenStreetMap Foundation è un ente senza scopo di lucro registrato nel Regno Unito.

## Local chapter

Se nella vostra giurisdizione è presente un Local chapter OSM, potreste considerare l’idea di donare direttamente ad esso. Le donazioni ai Local chapter aiutano queste organizzazioni nel loro lavoro di sostenere il progetto e la comunità OpenStreetMap a livello locale. Le donazioni ai Local chapter potrebbero essere esenti da imposte a seconda della normativa fiscale locale. Per ulteriori informazioni, chiedete direttamente al Local chapter. Potete trovarli sulla [wiki OSM](https://wiki.openstreetmap.org/wiki/Foundation/Local_Chapters){:target="_blank"}

## Conferenze

Un certo numero di conferenze OpenStreetMap viene regolarmente organizzato e il ricavato della vendita dei biglietti rappresenta un aiuto per il sostentamento della comunità. La conferenza OpenStreetMap internazionale annuale si chiama [State of the Map](https://stateofthemap.org){:target="_blank"}. Sono presenti anche molte conferenze State of the Map [regionali](https://wiki.openstreetmap.org/wiki/State_Of_The_Map#Regional.2Flocal_conferences){:target="_blank"}.
